帝高阳之苗裔兮，朕皇考曰伯庸。

摄提贞于孟陬兮，惟庚寅吾以降。

皇览揆余初度兮，肇锡余以嘉名。

名余曰正则兮，字余曰灵均。

纷吾既有此内美兮，又重之以修能。

扈江离与薛芷夕，纫秋兰以为佩。

汨余若将不及兮，恐年岁之不吾与。

朝搴阰之木兰兮，夕揽洲之宿莽。

日月忽其不淹兮，春与秋其代序。

惟草木之零落兮，恐美人之迟暮。

不抚壮而弃秽兮，何不改乎此度。

乘骐骥以驰骋兮，来吾道夫先路。

昔三后之纯粹兮，固众芳之所在。

杂申椒与菌桂兮，岂惟纫夫蕙茞！

彼尧舜之耿介兮，既遵道而得路。

何桀纣之昌披兮，夫惟捷径以窘步。

惟夫党人之偷乐兮，路幽昧以险隘。

岂余身之惮殃兮，恐皇舆之败绩。

忽奔走以先后兮，及前王之踵武。

荃不察余之中情兮，反信馋而齌怒。

余固知謇謇之为患兮，忍而不能舍也。

指九天以为正兮，夫唯灵修之故也。

初既与余成言兮，后悔遁而有他。

余既不难夫离别兮，伤灵修之数化。

余既兹兰之九畹兮，又树蕙之百亩。

畦留夷与揭车兮，杂度蘅与芳之。

冀枝叶之峻茂兮，愿竢时乎吾将刈。

虽萎绝其亦何伤兮，哀众芳之污秽。

众皆竞进以贪婪兮，凭不厌乎求索。

羌内恕己以量人兮，各兴心而嫉妒。

忽驰骛以追逐兮，非余心之所急。

老冉冉其将至兮 ，恐修名之不立。

朝饮木兰之坠露兮，夕餐秋菊之落英。

苟余情其信姱以练要兮，长顑颔亦何伤。

揽木根以结芷兮，贯薜荔之落蕊。

矫菌桂以 纫蕙兮，索胡 绳之纚 纚。

謇吾法夫前修兮 ，非世俗之所服。

虽不周于今之人兮 ， 愿依彭 咸之遗则。

长太息以掩涕兮 ，哀民生之多 艰。

余虽好修姱以鞿羁兮 ， 謇朝谇而夕替。

既替余以蕙纕兮 ，又申之以 揽芷。

亦余心之所善兮 ，虽九死 其尤未悔。

怨灵修之浩荡兮 ，　终不察夫民心。

众女疾余之蛾眉兮 ，谣诼谓余以善淫。

固时俗之工巧兮 ， 偭规矩而改错。

背绳墨以追曲兮 ， 竞周容以为度。

忳郁邑余挓傺兮 ，吾独穷困乎此时也。

宁溘死以流亡兮 ，余不忍为此态。

鸷鸟之不群兮 ，自前世而固然。

何方 圜之能周兮 ，夫孰异道而相安。

屈心而抑志兮 ，忍尤而攘诟。

伏清白以死直兮 ，固前圣之所厚。

悔相道之不察兮 ，延伫乎吾 将反。

回 朕车以复路兮 ，及行迷之未 远。

步余马于兰皋兮 ，驰椒丘且焉止息。

进不入以离尤兮 ，退将复修吾初服。

制芰荷以为衣兮 ，集芙蓉以为裳。

不吾知其亦已兮 ，苟余情信芳。

高余冠之岌 兮 ，　长余佩之陆离。

芳与泽其杂糅兮 ，唯昭质其犹未亏。

忽反顾以游目兮 ，　将往观乎四荒。

佩缤纷其繁饰兮 ， 芳菲菲其弥章。

民生各有所乐兮 ，余独好修以为常。















